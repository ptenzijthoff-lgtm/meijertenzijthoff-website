---
titel: Street, een roadtrip door het noorden op zoek naar Herman Broods Wild
  Romance 1976-1978
jaar: "2022"
omslag: /images/uploads/chatgpt-image-6-feb-2026-12_19_12.png
---
Groningen kolkt in de tweede helft van de jaren zeventig. Kroegen en cafés mogen er tot laat in de nacht openblijven. Als er maar livemuziek is. Ook Zwollenaar Herman Brood is neergestreken in de noordelijkste Hanzestad van Nederland. In zijn kielzog floreert de muziekscene van Groningen: Groninger Springtij. Bands als New Adventures, Jan Rot & Streetbeats, Phoney & The Hardcore, The Meteors en AA & The Doctors maken naam. Brood springt eruit. Zijn nummers zijn kort, catchy en bezield. Over drugsgebruik en leven aan de zelfkant. Geen zanger zonder muzikanten. In 1976 doopt hij zijn begeleidingsband Wild Romance.

Vóór die tijd maakte Brood als pianist furore bij de legendarische Nederlandse bluesband Cuby & the Blizzards. Brood en de bandleden van Wild Romance waren steengoede muzikanten. En niet vies van drugs, seks en rock-'n-roll. Voorjaar 1977 verscheen Street, het eerste studioalbum van Herman Brood & His Wild Romance. Een muzikaal meesterwerk. Het boek Street belicht de tijd, sfeer en omstandigheden waarin dit album tot stand kwam. Persoonlijke verhalen van vrienden, collega's en fans, en foto's uit die tijd brengen Brood en zijn begeleidingsband in woord en beeld dichter bij dan ooit.

Meijer ten Zijthoff (1961) stond al vóór het debuutalbum Street vooraan bij optredens van Herman Brood. De muziek van Brood markeerde een wending in zijn leven: 'Hey boy, I can see you're one of your own.' In 2018 verscheen zijn autobiografie Alles is nu, beschadigd maar niet ontspoord.

304 pagina's\
ISBNISBN: 9789082775716\
Uitverkocht
